---
Title: Designprincipsanalys - Personsidor
Description: Designprincipsanalys
---


Prestanda analys
=======================

I följande rapport kommer jag kolla närmare på tre personhemsidors designval. Jag kommer sedan jämföra dessa med min egen portfoliosida för att se vilka justeringar jag själv skulle kunna göra. 

Urval
-----------------------

Urvalet består av tre offentliga personer: Magnus Betnér (Svensk standupkomiker), Natalie Wynn/Contrapoints - videoessäsit och Greg Rutkwoski - Konstnär. 

### Magnus Betnér
![snapshot från Betnérs hemsida](%base_url%/image/magnusbetner_com.png)
### Natalie Wynn/Contrapoints
![snapshot från Contrapoints hemsida](%base_url%/image/contrapoints_com.png)
### Greg Rutkwoski
![snapshot från Greg Rutkowskis hemsida](%base_url%/image/greg-rutkwoski_com.png)

Metod
-----------------------

Den designprincip som jag kommer fokusera på är rörelse, specifikt hur rörelse eller interaktiva förändringar sker för att göra information tydligare för och/eller locka användaren till handling.  

Resultat
-----------------------

### magnusbetner.com

Magnus Betnér är en standup komiker och hans hemsidas syfte framkommer som att vara till för att visa kommande spelningar. Hemsidan består främst av en stor svart/vit bild av Magnus Betner på en scen med publiken i förgrunden. I vit står text i som kort ger information om Magnus Betner. Skrollar man ner på sidan får man Magnus Betners turnéplan och längst upp till höger ser man tre linjer som representerar en dold meny, när man klickar på menyn kommer en navigationspanel fram och de tre strecken blir till ett kryss som får funktionen att stänga panelen. I navigationen återfinns sex länkar:

- START
- TURNÈ
- VIDEO
- PRESSFOTON
- SMS TJÄNST
- KONTAKT

Designen är relativt enkel och når syftet med att leverera spelningsdatum till den som vill se Magnus Betnér. Det är enkelt att hitta navigationen för vana användaren men misstänker att det kan vara svårare för ovana. Webbplatsen saknar liv i form av animationer eller rörelse, men det är kanske heller inte helt önskvärt. 

Underlänkarna PRESSFOTO och VIDEO innehåller båda galleri som presenteras till användaren i en sorts grid.

### ContraPoints.com

Contrapoints hemsida är lik Magnus Betnérs i den mening att det återfinns en stor bild med sidägaren i centrum. Contrapoints estetik skiljer sig åt och i bakgrunden syns Natalie Wynn, förgrundspersonen för Youtube-kanalen Contrapoints, iklädd aristokratisk klädsel med blod på sin utstyrsel med ett rosatonat filter och bakgrunden har ett grönt filter vilket skapar kontrast.

Första sidan presenterar likt Magnus Betnérs hemsida kort information om Natalie Wynn, utöver detta återfinns även en länk till en Patron-abbonering. 

Syftet med hemsidan tycks vara att återge information som bidrar till mer information om Youtube-kanalen.

Det återfinns en knapp som länkar till ContraPoints patron som även innehåller en CTA (Call to Action) då det i knappen står "Become a patron". Dessutom ersätts den transparanta bakgrunden i knappen med vitt när man rör musen över knappen för att tydliggöra att det är en knapp och potentiellt locka till ett klick.

Contrapoints navbar är synlig och har fyra länkar:

- HOME
- TRANSCRIPTS
- MEDIA APPEARANCES
- CONTACT

Det intressanta med länkarna i navbaren är att hemsidan använder sig av en exkluderande strategi för att tydliggöra den länk man befinner sig över. När man svävar över en länk blir de andra gråare, således blir länken man hovrar över utstickande genom kontrasten jämfört med övriga länkar. 

Likt Magnus Betner visar både länkarna TRANSCRIPTS och MEDIA APPEARANCES information till användaren via en sorts grid. CONTACT tar användaren till ett formulär.

### Greg-Rutkowski.com

Tillskillnad från Magnus Betnér och Contrapoints är inte Greg Rutkowski främst känd för sin egen persona. Han är istället känd för sin konst, därför får konsten podiet på hemsidan. Högst upp i mitten står det "Greg Rutkowski och till vänster finns en navbar och till höger finns information om sociala medier. All information som användaren behöver för att klicka sig vidare om den vill veta mer om Greg Rutkowski återfinns således direkt i den första raden. Förutom det är landningssidan fylld med ett galleri som inte är likformat utan har en variation av storlekar och mängder av bilder per rad och användaren kan skrolla ner varpå det laddas in nya bilder. Detta visar inte bara konstens kvalité utan även den kvantitet av konst som Greg Rutkowski har skapat och i och med det återspeglas även en variation. 

När användaren nått botten av hemsidan återfinns Greg Rutkowskis mejladress och logotyper från hans kunder för att visa på hans renommé som konstnär. Allra längst ner återfinns länkar till hans sociala medier igen. 

Det återfinns inga animationer på hemsidan förutom i de länkar för sociala medier längst ner som blir lite mörkare när man rör musen över dem. Annars tydliggörs enbart vilken underlänk man besöker genom att den länken är understruken i navbaren.

I navbaren återfinns följande länkar:

- Personal
- Client
- Shop
- About
- Contact

Tillskillnad från de andra hemsidorna som undersökts använder Greg Rutkowskis sidan sig av både gemener och versaler i navigationen. Detta ger en mindre påkallande känsla och låter konsten stycka ut extra mycket. 

Analys
-----------------------
Slutsatserna som kan dras är att dessa personhemsidor inte använder sig av särskilt många animationer. De är relativt enkla och fokuserar på en eller ett par syften.

Om man jämför detta med den portfoliosida jag har arbetat med kan man se en ganska stor skillnad. Jag har kanske snarare överanvänt mig av animationer. Min portfolio sida har dels animationer som gör att navigationslänken man dragit musen över sticker ut genom att förstora den, men det gemensamma temat bland sidorna jag analyserade är kontrast men inte genom att lägga till något till länken som är markerad utan snarare ta bort något från de andra länkarna alt göra den man har markerat mer lågmäld. 

Jag använder mig även av en introduktionsanimation för mitt kärninnehåll, dels för att locka ögorna till kärninnehållet men kanske främst för att det var roligt att skapa. Här finns det utrymme för förenkling.

Jag noterar även att min "home" och "about" visar samma innehåll, detta kan förenklas. Jag hade även velat sno Greg Rutkowskis stil med att ha sina socialamedielänkar högst uppe men i sådana fall behöver jag göra navbaren smalare. 

Med lärdomarna från detta kan jag göra följande förändringar:

- Ta bort eller förenkla animationen kring huvudinnehållet
- Tänka om kring animationen i navbaren och skapa istället en lågmäld animation för den länk musen är över


Övrigt
-----------------------

Skriven av Sebastian Brodd